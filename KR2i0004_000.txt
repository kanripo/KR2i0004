# -*- mode: mandoku-view; -*-
#+TITLE: 鄴中記
#+DATE: 2015-08-24 22:37:10.170623
#+PROPERTY: ID KR2i0004
#+PROPERTY: BASEEDITION WYG    
#+PROPERTY: JUAN 提要
<pb:KR2i0004_WYG_000-1a>¶
欽定四庫全書　　　　　史部九¶
　鄴中記　　　　　　　　載記𩔖¶
　　提要¶
　　　　(臣/)等謹案鄴中記舊有二本其一本二卷見¶
　　　　隋書經籍志稱晉國子助敎陸&KR1962;撰其一本¶
　　　　一卷見陳振孫書録解題稱不知撰人名氏¶
　　　　又稱唐志有鄴都故事二卷肅代時馬温撰¶
　　　　今書多引之是以為肅代後人作矣今攷是¶
<pb:KR2i0004_WYG_000-1b>¶
　　　　書所記有北齊髙歡髙洋二事上距東晉之¶
　　　　末巳一百三四十年又寒食一條引隋杜臺¶
　　　　卿玉燭寳典時代尤不相䝉陳氏不以為&KR1962;¶
　　　　書似乎可據然唐歐陽詢藝文𩔖聚作于太¶
　　　　宗貞觀時徐堅初學記作于𤣥宗開元時所¶
　　　　引&KR1962;書皆一一與今本合又鄴都故事唐志¶
　　　　雖稱肅代時人而史通書志篇曰逺則漢有¶
　　　　三輔典近則隋有東都記南則有宋南徐州¶
<pb:KR2i0004_WYG_000-2a>¶
　　　　記晉宫闕名北則有洛陽伽藍記鄴都故事¶
　　　　則鄴都故亊在劉知㡬之前唐志所言亦不¶
　　　　足為證以理推之殆&KR1962;書二卷惟記石虎之¶
　　　　事後人稍摭鄴都故事以補之併為一卷猶¶
　　　　之神農本草郡列漢名漢氏黄圖里標唐號¶
　　　　輾轉附益漸失本真而要其實則一書也觀¶
　　　　髙歡髙洋二條與全書不𩔖而與郭茂倩樂¶
　　　　府詩集所引鄴都故事文體相同則此二條¶
<pb:KR2i0004_WYG_000-2b>¶
　　　　為後人摭入&KR1962;書明矣不得以小小舛異盡¶
　　　　舉而歸之唐以後也原書久佚陶宗儀説郛¶
　　　　所載寥寥數頁亦非完本今以散見永樂大¶
　　　　典者蒐羅薈稡以諸書互證刪除重複共得¶
　　　　七十四條排比成編仍為一卷以石虎諸事¶
　　　　為&KR1962;本書其續入諸條亦唐以前人所紀棄¶
　　　　之可惜則殿居卷末别以附録名焉是書雖¶
　　　　篇帙無多而叙述典核頗資考證如王維和¶
<pb:KR2i0004_WYG_000-3a>¶
　　　　賈至早朝大明宫詩朝罷須裁五色詔句李¶
　　　　頎鄭櫻桃歌官軍女騎一千匹及百尺金梯¶
　　　　倚銀漢句不得此書皆無從而訓詁也六朝¶
　　　　舊籍世逺逾稀㫁璧殘璣彌足為寳佚而復¶
　　　　存是亦罕覯之祕笈矣乾隆四十六年正月¶
　　　　恭校上¶
　　　　　　　總纂官(臣/)紀昀(臣/)陸錫熊(臣/)孫士毅¶
　　　　　　　　總　校　官　(臣/)　陸　費　墀¶
